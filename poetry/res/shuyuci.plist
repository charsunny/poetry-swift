<?xml version="1.0" encoding="UTF-8"?>
<!DOCTYPE plist PUBLIC "-//Apple//DTD PLIST 1.0//EN" "http://www.apple.com/DTDs/PropertyList-1.0.dtd">
<plist version="1.0">
<dict>
	<key>intro</key>
	<string>《漱玉词》一卷，宋李清照撰。清照工诗文，尤以词擅名。此本仅词十七阕，附以《金石录序》一篇，盖后人裒辑为之，已非其旧。清照以一妇人，而词格乃抗轶周、柳。张端义《贵耳集》极推其《元宵词永遇乐》、《秋词声声慢》，以为闺阁有此文笔，殆为间气，良非虚美。虽篇帙无多，固不能不宝而存之，为词家一大宗矣。</string>
	<key>image</key>
	<string>shuyu</string>
	<key>titleall</key>
	<true/>
	<key>desc</key>
	<string>李清照，号易安居士，齐州章丘（今属山东济南）人。父李格非为当时著名学者，母亲出身于官宦
人家，亦不乏文学才能。李清照多才多艺，能诗词，善书画，很早就受人注意。王灼《碧鸡漫志》说她
“自少年即有诗名，才力华赡，逼近前辈。”朱弁《风月堂诗话》也记载晁补之常向人称赞她的诗句。
李清照十八岁时嫁给太学生、金石考据家赵明诚。夫妇诗词唱和，并共同致力于书画金石的搜集整理，
早期生活优裕。
　　金兵入据中原，汴京失守，恬静的书香生活被打破。南宋建立之初，赵明诚任江宁知府，李清照也
“载书十五车”于建炎二年（1128）随夫南下。第二年赵明诚病逝，金兵深入南下，她又到处流亡，并
曾被人诬陷“颁金”（即通敌）。史书记载：“赵君无嗣。”不仅李清照从未生育，赵的姬妾也概无生
育。李清照晚年生活极为孤苦。
　　李清照所作词，前期多写其悠闲生活，后期多悲叹身世，情调感伤，有的也流露出对中原的怀念。
形式上善用白描手法，自辟途径，语言清丽。论词强调协律，崇尚典雅、情致，提出词“别是一家”之
说，反对以作诗文之法作词。其并能诗，但留存不多，部分篇章感时咏史，情辞慷慨，与其词风不同。
有《易安居士文集》、《易安词》，已散佚。后人有《漱玉词》辑本。今人有《李清照集校注》。
　　《漱玉词》由济南李清照故居前的漱玉泉得名，该泉为济南七十二名泉之一，现济南趵突泉公园内
李清照纪念堂门前。</string>
	<key>author</key>
	<string>李清照</string>
	<key>content</key>
	<array>
		<dict>
			<key>comment</key>
			<string>這是一首詠梅詞，借詠格悼念已故去的丈夫趙明誠。作者在詞的小序裏說：“世人作梅詞，下筆便俗。予試作一篇，乃知前言不妄耳。”她批評前人的詠梅詞寫得平庸俗氣，因而自己意欲創新。李清照非常喜愛梅花，她共寫過詠梅詞五首之多。如《滿庭芳》寫月下梅花：“良宵淡月，疏影尚風流”；《小重山》寫初綻放的梅花：“紅梅些子破，未開勻”；《玉樓春》寫盛開的梅花：“紅酥肯放瓊苞碎，探著南枝開遍未？”等等。而本詞既沒有直接描繪梅花的姿色，也沒有歌頌梅的品性，而是把梅作爲作者個人悲歡離合的見證者。她把梅作爲全詞的線索，著力描寫了丈夫去世後自己的淒清孤寂生活和悲涼的心情。全詞以景物加強抒情，寫得曲折回還、反復渲染使得淒清的氣氛愈來愈濃，情懷一步步的展現，極具感人的效果。
</string>
			<key>content</key>
			<string>世人作梅词，下笔便俗。予试作一篇，乃知前言不妄耳。 藤床纸帐朝眠起。说不尽、无佳思。沈香断续玉炉寒，伴我情怀如水。
笛里三弄，梅心惊破，多少春情意。
小风疏雨萧萧地。又催下、千行泪。吹箫人去玉楼空，肠断与谁同倚。
一枝折得，人间天上，没个人堪寄。
</string>
			<key>subtitle</key>
			<string>并序</string>
			<key>title</key>
			<string>孤雁儿</string>
		</dict>
		<dict>
			<key>content</key>
			<string>小阁藏春，闲窗锁昼，画堂无限深幽。篆香烧尽，日影下帘钩。
手种江梅更好，又何必、临水登楼。无人到，寂寥浑似，何逊在扬州。
从来，知韵胜，难堪雨藉，不耐风柔。更谁家横笛，吹动浓愁。
莫恨香消雪减，须信道、扫迹情留。难言处，良宵淡月，疏影尚风流。
</string>
			<key>subtitle</key>
			<string></string>
			<key>title</key>
			<string>满庭霜</string>
		</dict>
		<dict>
			<key>content</key>
			<string>红酥肯放琼苞碎。探着南枝开遍未。不知酝藉几多香，但见包藏无限意。
道人憔悴春窗底。闷损阑干愁不倚。要来小酌便来休，未必明朝风不起。
</string>
			<key>subtitle</key>
			<string></string>
			<key>title</key>
			<string>玉楼春</string>
		</dict>
		<dict>
			<key>content</key>
			<string>雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。
造化可能偏有意。故教明月玲珑地。共赏金尊沈绿蚁。莫辞醉。此花不与群花比。
</string>
			<key>subtitle</key>
			<string></string>
			<key>title</key>
			<string>渔家傲</string>
		</dict>
		<dict>
			<key>content</key>
			<string>年年雪里。常插梅花醉。挼尽梅花无好意。赢得满衣清泪。
今年海角天涯。萧萧两鬓生华。看取晚来风势，故应难看梅花。
</string>
			<key>subtitle</key>
			<string></string>
			<key>title</key>
			<string>清平乐</string>
		</dict>
		<dict>
			<key>content</key>
			<string>天上星河转，人间帘幕垂。凉生枕簟泪痕滋。起解罗衣聊问、夜何其。
翠贴莲蓬小，金销藕叶稀。旧时天气旧时衣。只有情怀不似、旧家时。
</string>
			<key>subtitle</key>
			<string></string>
			<key>title</key>
			<string>南歌子</string>
		</dict>
		<dict>
			<key>content</key>
			<string>芳草池塘，绿阴庭院，晚晴寒透窗纱。玉钩金锁，管是客来目沙。
寂寞尊前席上，惟愁、海角天涯。能留否，酴酿落尽，犹赖有梨花。
当年，曾胜赏，生香熏袖，活火分茶。极目犹龙骄马，流水轻车。
不怕风狂雨骤，恰才称、煮酒残花。如今也，不成怀抱，得似旧时那时。
</string>
			<key>subtitle</key>
			<string></string>
			<key>title</key>
			<string>转调满庭芳</string>
		</dict>
		<dict>
			<key>content</key>
			<string>天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。
我报路长嗟日暮。学诗谩有惊人句。九万里风鹏正举。风休住。蓬舟吹取三山去。
</string>
			<key>subtitle</key>
			<string></string>
			<key>title</key>
			<string>渔家傲</string>
		</dict>
		<dict>
			<key>content</key>
			<string>常记溪亭日暮。沉醉不知归路。兴尽晚回舟，误入藕花深处。争渡。争渡。
惊起一滩鸥鹭。
</string>
			<key>subtitle</key>
			<string></string>
			<key>title</key>
			<string>如梦令</string>
		</dict>
		<dict>
			<key>content</key>
			<string>昨夜雨疏风骤。浓睡不消残酒。试问卷帘人，却道海棠依旧。知否。知否。
应是绿肥红瘦。
</string>
			<key>subtitle</key>
			<string></string>
			<key>title</key>
			<string>如梦令</string>
		</dict>
		<dict>
			<key>content</key>
			<string>小楼寒，夜长帘幕低垂。恨萧萧、无情风雨，夜来揉损琼肌。
也不似、贵妃醉脸，也不似、孙寿愁眉。
韩令偷香，徐娘傅粉，莫将比拟未新奇细看取、屈平陶令，风韵正相宜。
微风起，清芬酝藉，不减酴醿。
渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。
朗月清风，浓烟暗雨，天教憔悴度芳姿。纵爱惜、不知从此，留得几多时。
人情好，何须更忆，泽畔东篱。
</string>
			<key>subtitle</key>
			<string>咏白菊</string>
			<key>title</key>
			<string>多丽</string>
		</dict>
		<dict>
			<key>content</key>
			<string>风柔日薄春犹早。夹衫乍着心情好。睡起觉微寒。梅花鬓上残。
故乡何处是。忘了除非醉。沉水卧时烧。香消酒未消。
</string>
			<key>subtitle</key>
			<string></string>
			<key>title</key>
			<string>菩萨蛮</string>
		</dict>
		<dict>
			<key>content</key>
			<string>归鸿声断残云碧。背窗雪落炉烟直。烛底凤钗明。钗头人胜轻。
角声催晓漏。曙色回牛斗。春意看花难。西风留旧寒。
</string>
			<key>subtitle</key>
			<string></string>
			<key>title</key>
			<string>菩萨蛮</string>
		</dict>
		<dict>
			<key>content</key>
			<string>莫许杯深琥珀浓。未成沈醉意先融。疏钟已应晚来风。
瑞脑香消魂梦断，辟寒金小髻鬟松。醒时空对烛花红。
</string>
			<key>subtitle</key>
			<string></string>
			<key>title</key>
			<string>浣溪沙</string>
		</dict>
		<dict>
			<key>content</key>
			<string>小院闲窗春色深。重帘未卷影沉沉。倚楼无语理瑶琴。
远岫出山催薄暮，细风吹雨弄轻阴。梨花欲谢恐难禁。
</string>
			<key>subtitle</key>
			<string></string>
			<key>title</key>
			<string>浣溪沙</string>
		</dict>
		<dict>
			<key>content</key>
			<string>淡荡春光寒食天。玉炉沈水袅残烟。梦回山枕隐花钿。
海燕未来人斗草，江海已过柳生绵。黄昏疏雨湿秋千。
</string>
			<key>subtitle</key>
			<string></string>
			<key>title</key>
			<string>浣溪沙</string>
		</dict>
		<dict>
			<key>content</key>
			<string>香冷金猊，被翻红浪，起来人未梳头。任宝奁闲掩，日上帘钩。
生怕闲愁暗恨，多少事、欲说还休。今年瘦，非干病酒，不是悲秋。
明朝，这回去也，千万遍阳关，也即难留。
念武陵春晚，云锁重楼，记取楼前绿水，应念我、终日凝眸。
凝眸处，从今更数，几段新愁。
</string>
			<key>subtitle</key>
			<string></string>
			<key>title</key>
			<string>凤凰台上忆吹箫</string>
		</dict>
		<dict>
			<key>content</key>
			<string>红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。
花自飘零水自流。一种相思，两处闲愁。此情无计可消除，才下眉头，却上心头。
</string>
			<key>subtitle</key>
			<string></string>
			<key>title</key>
			<string>一剪梅</string>
		</dict>
		<dict>
			<key>content</key>
			<string>泪湿罗衣脂粉满。四迭阳关，唱到千千遍。人道山长山又断。萧萧微雨闻孤馆。
惜别伤离方寸乱。忘了临行，酒盏深和浅。好把音书凭过雁。东莱不似蓬莱远。
</string>
			<key>subtitle</key>
			<string></string>
			<key>title</key>
			<string>蝶恋花</string>
		</dict>
		<dict>
			<key>content</key>
			<string>暖日晴风初破冻。柳眼梅腮，已觉春心动。酒意诗情谁与共。泪融残粉花钿重。
乍试夹衫金缕缝。山枕斜欹，枕损钗头凤。独抱浓愁无好梦。夜阑犹剪灯花弄。
</string>
			<key>subtitle</key>
			<string></string>
			<key>title</key>
			<string>蝶恋花</string>
		</dict>
		<dict>
			<key>content</key>
			<string>寒日萧萧上锁窗。梧桐应恨夜来霜。酒阑更喜团茶苦，梦断偏宜瑞脑香。
秋已尽，日犹长。仲宣怀远更凄凉。不如随分尊前醉，莫负东篱菊蕊黄。
</string>
			<key>subtitle</key>
			<string></string>
			<key>title</key>
			<string>鹧鸪天</string>
		</dict>
		<dict>
			<key>content</key>
			<string>春到长门春草青。江梅些子破，未开匀。碧云笼碾玉成尘。留晓梦，惊破一瓯春。
花影压重门。疏帘铺淡月，好黄昏。二年三度负东君。归来也，着意过今春。
</string>
			<key>subtitle</key>
			<string></string>
			<key>title</key>
			<string>小重山</string>
		</dict>
		<dict>
			<key>content</key>
			<string>湖上风来波浩渺。秋已暮、红稀香少。水光山色与人亲，说不尽、无穷好。
莲子已成荷叶老。青露洗、萍花汀草。眠沙鸥鹭不回头，似也恨、人归早。
</string>
			<key>subtitle</key>
			<string></string>
			<key>title</key>
			<string>怨王孙</string>
		</dict>
		<dict>
			<key>content</key>
			<string>语作“庭院深深”数阕，其声即旧临江仙也。
庭院深深深几许，云窗雾阁常扃。柳梢梅萼渐分明。春归秣陵树，人客远安城。
感月吟风多少事，如今老去无成。谁怜憔悴更凋零。试灯无意思，踏雪没心情。
</string>
			<key>subtitle</key>
			<string></string>
			<key>title</key>
			<string>临江仙</string>
		</dict>
		<dict>
			<key>content</key>
			<string>薄雾浓云愁永昼。瑞脑消金兽。佳节又重阳，玉枕纱厨，半夜凉初透。
东篱把酒黄昏后。有暗香盈袖。莫道不消魂，帘卷西风，人似黄花瘦。
</string>
			<key>subtitle</key>
			<string></string>
			<key>title</key>
			<string>醉花阴</string>
		</dict>
		<dict>
			<key>content</key>
			<string>风定落花深，帘外拥红堆雪。长记海棠开后，正是伤春时节。
酒阑歌罢玉尊空，青缸暗明灭。魂梦不堪幽怨，更一声啼鴃。
</string>
			<key>subtitle</key>
			<string></string>
			<key>title</key>
			<string>好事近</string>
		</dict>
		<dict>
			<key>content</key>
			<string>夜来沈醉卸妆迟。梅萼插残枝。酒醒熏破春睡，梦远不成归。
人悄悄，月依依。翠帘垂。更挼残蕊，更捻余香，更得些时。
</string>
			<key>subtitle</key>
			<string></string>
			<key>title</key>
			<string>诉衷情</string>
		</dict>
		<dict>
			<key>content</key>
			<string>草际鸣蛩。惊落梧桐。正人间、天上愁浓。云阶月地，关锁千重。
纵浮槎来，浮槎去，不相逢。
星桥鹊驾，经年才见，想离情、别恨难穷。牵牛织女，莫是离中。
甚霎儿晴，霎儿雨，霎儿风。
</string>
			<key>subtitle</key>
			<string></string>
			<key>title</key>
			<string>行香子</string>
		</dict>
		<dict>
			<key>content</key>
			<string>窗前谁种芭蕉树，阴满中庭。阴满中庭。叶叶心心，舒卷有余情。
伤心枕上三更雨，点滴霖霪。点滴霖霪。愁损北人，不惯起来听。
</string>
			<key>subtitle</key>
			<string></string>
			<key>title</key>
			<string>添字丑奴儿</string>
		</dict>
		<dict>
			<key>content</key>
			<string>临高阁。乱山平野烟光薄。烟光薄。栖鸦归后，暮天闻角。
断香残酒情怀恶。西风催衬梧桐落。梧桐落。又还秋色，又还寂寞。
</string>
			<key>subtitle</key>
			<string></string>
			<key>title</key>
			<string>忆秦娥</string>
		</dict>
		<dict>
			<key>content</key>
			<string>萧条庭院，又斜风细雨，重门须闭。宠柳娇花寒食近，种种恼人天气。
险韵诗成，扶头酒醒，别是闲滋味。征鸿过尽，万千心事难寄。
楼上几日春寒，帘垂四面，玉栏杆阑干慵倚。被冷香消新梦觉，不许愁人不起。
清露晨流，新桐初引，多少游春意。日高烟敛，更看今日晴未。
</string>
			<key>subtitle</key>
			<string>春情</string>
			<key>title</key>
			<string>念奴娇</string>
		</dict>
		<dict>
			<key>content</key>
			<string>落日镕金，暮云合璧，人在何处。染柳烟浓。吹梅笛怨，春意知几许。
元宵佳节，融和天气，次第岂无风雨。来相召、香车宝马，谢他酒朋诗侣。
中州盛日，闺门多暇，记得偏重三五。铺翠冠儿，捻金雪柳，簇带争济楚。
如今憔悴，风鬟霜鬓，怕见夜间出去。不如向、帘儿底下，听人笑语。
</string>
			<key>subtitle</key>
			<string></string>
			<key>title</key>
			<string>永遇乐</string>
		</dict>
		<dict>
			<key>content</key>
			<string>风住尘香花已尽，日晚倦梳头。物是人非事事休。欲语泪先流。
闻说双溪春尚好，也拟泛轻舟。只恐双溪舴艋舟。载不动、许多愁。
</string>
			<key>subtitle</key>
			<string>春晚</string>
			<key>title</key>
			<string>武陵春</string>
		</dict>
		<dict>
			<key>content</key>
			<string>帝里春晚。重门深院。草绿阶前，暮天雁断。楼上远信谁传。恨绵绵。
多情自是多沾惹。难拚舍又是寒食也。秋千巷陌，人静皎月初斜。浸梨花。
</string>
			<key>subtitle</key>
			<string>春暮</string>
			<key>title</key>
			<string>怨王孙</string>
		</dict>
		<dict>
			<key>content</key>
			<string>微寒应候。望日边六叶，阶蓂初秀。爱景欲挂扶桑，漏残银箭，杓回摇斗。
庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。
荣耀，文步紫禁，一一金章绿绶。更值棠棣连阴，虎符熊轼，夹河分守。
况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。
</string>
			<key>subtitle</key>
			<string>南昌生日</string>
			<key>title</key>
			<string>长寿乐</string>
		</dict>
		<dict>
			<key>content</key>
			<string>永夜恹恹欢意少。空梦长安，认取长安道。为报今年春色好。花光月影宜相照。
随意杯盘虽草草。酒美梅酸，恰称人怀抱。醉莫插花花莫笑。可怜春似人将老。
</string>
			<key>subtitle</key>
			<string>上巳召亲族</string>
			<key>title</key>
			<string>蝶恋花</string>
		</dict>
		<dict>
			<key>content</key>
			<string>寻寻觅觅，冷冷清清，凄凄惨惨戚戚。乍暖还寒时候，最难将息。
三杯两盏淡酒，怎敌他、晚来风急。雁过也，正伤心，却是旧时相识。
满地黄花堆积。憔悴损，如今有谁堪摘。守着窗儿，独自怎生得黑。
梧桐更兼细雨，到黄昏、点点滴滴。这次第，怎一个、愁字了得。
</string>
			<key>subtitle</key>
			<string></string>
			<key>title</key>
			<string>声声慢</string>
		</dict>
		<dict>
			<key>content</key>
			<string>寂寞深闺，柔肠一寸愁千缕。惜春春去。几点催花雨。
倚遍阑干，只是无情绪。人何处。连天衰草，望断归来路。
</string>
			<key>subtitle</key>
			<string>闺思</string>
			<key>title</key>
			<string>点绛唇</string>
		</dict>
		<dict>
			<key>content</key>
			<string>卖花担上。买得一枝春欲放。泪染轻匀。犹带彤霞晓露痕。
怕郎猜道。奴面不如花面好。云鬓斜簪。徒要教郎比并看。
</string>
			<key>subtitle</key>
			<string></string>
			<key>title</key>
			<string>减字木兰花</string>
		</dict>
		<dict>
			<key>content</key>
			<string>揉破黄金万点轻。剪成碧玉叶层层。风度精神如彦辅，大鲜明。
梅蕊重重何俗甚，丁香千结苦粗生。熏透愁人千里梦，却无情。
</string>
			<key>subtitle</key>
			<string></string>
			<key>title</key>
			<string>摊破浣溪沙</string>
		</dict>
		<dict>
			<key>content</key>
			<string>病起萧萧两鬓华。卧看残月上窗纱。豆蔻连梢煎熟水，莫分茶。
枕上诗书闲处好，门前风景雨来佳。终日向人多藉藉，木犀花。
</string>
			<key>subtitle</key>
			<string></string>
			<key>title</key>
			<string>摊破浣溪沙</string>
		</dict>
		<dict>
			<key>content</key>
			<string>风韵雍容未甚都。尊前甘橘可为奴。谁怜流落江湖上，玉骨冰肌未肯枯。
谁教并蒂连枝摘，醉后明皇倚太真。居士擘开真有意，要吟风味两家新。
</string>
			<key>subtitle</key>
			<string>双银杏</string>
			<key>title</key>
			<string>瑞鹧鸪</string>
		</dict>
		<dict>
			<key>content</key>
			<string>庭院深深深几许，云窗雾阁春迟。为谁憔悴损芳姿。夜来清梦好，应是发南枝。
玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。
</string>
			<key>subtitle</key>
			<string>梅</string>
			<key>title</key>
			<string>临江仙</string>
		</dict>
		<dict>
			<key>content</key>
			<string>禁幄低张，彤阑巧护，就中独占残春。容华淡伫，绰约俱见天真。
待得群花过后，一番风露晓妆新。妖娆艳态，妒风笑月，长殢东君。
东城边，南陌上，正日烘池馆，竟走香轮。绮筵散日，谁人可继芳尘。
更好明光宫殿，几枝先近日边匀。金尊倒，拚了尽烛，不管黄昏。
</string>
			<key>subtitle</key>
			<string></string>
			<key>title</key>
			<string>庆清朝</string>
		</dict>
		<dict>
			<key>content</key>
			<string>髻子伤春慵更梳。晚风庭院落梅初。淡云来往月疏疏。
玉鸭熏炉闲瑞脑，朱樱斗帐掩流苏。通犀还解辟寒无。
</string>
			<key>subtitle</key>
			<string></string>
			<key>title</key>
			<string>浣溪沙</string>
		</dict>
		<dict>
			<key>content</key>
			<string>绣幕芙蓉一笑开。斜飞宝鸭衬香腮。眼波才动被人猜。
一面风情深有韵，半笺娇恨寄幽怀。月移花影约重来。
</string>
			<key>subtitle</key>
			<string>闺情</string>
			<key>title</key>
			<string>浣溪沙</string>
		</dict>
	</array>
	<key>title</key>
	<string>漱玉词</string>
</dict>
</plist>
